Ο Alex Kipman είναι ο κύριος σχεδιαστής του HoloLens Smartglasses και βοήθησε στην ανάπτυξη του Xbox Kinect. Ξεκίνησε την καριέρα του στη Microsoft βοηθώντας την ομάδα ανάπτυξης του Visual Studio. Αργότερα όταν μετακινήθηκε στην ομάδα του Xbox του ήρθε η ιδέα για το Kinect, μια συσκευή που αποτέλεσε σημαντική επιρροή στον κόσμο του gaming, με την ανάπτυξη του HoloLens να έχει θέσει παρόμοια υψηλά standards. Γεννημένος στην Βραζιλία, σε ηλικία μόλις 8 ετών είχε μάθει να προγραμματίζει στο Atari 2600, και κατέληξε εν τέλει πτυχιούχος προγραμματιστής απόφοιτος του Rochester Institute of Technology, και απευθείας ξεκίνησε την καριέρα του στην Microsoft. Χάρη στην εμπειρία του έχει αποκτήσει πάνω απο 100 πατέντες για διάφορα προϊόντα όπως το Hololens και το Xbox Kinect, με το τελευταίο να αποτελεί το πρώτο ορόσημο της καριέρας του. Αμέσως μόλις μπήκε στην ομάδα του Xbox εμπνέυστηκε το Kinect, και κατάφερε να αποδείξιε ότι μπορούσε να έχει ένα έτοιμο πρωτότυπο στα χέρια του μέσα σε δύο μήνες. Με την κίνηση αυτή κατάφερε να πείσει την εταιρία να προχωρήσει στην δημιουργία του Kinect οικοσυστήματος.

