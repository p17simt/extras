## Η περίπτωση του πληκτρολογίου Dvorak

Το πληκτρολόγιο Dvorak είναι ένα πιο εργονομικό εναλλακτικό του qwerty πληκτρολόγιο( το οποίο σχεδιάστηκε και χρησιμοποιήθηκε σε γραφομηχανές, που ουσιαστικά ήταν απαίτηση ο χρήστης να γράφει αργά για να αποφευχθεί μηχανική εμπλοκή κάνοντας το πρακτικά δύσχρηστο στη σημερινή εποχή).Το πληκτρολόγιο Dvorak σχεδιάστηκε με γνώμονα την άνεση του χειριστή του και την αυξημένη παραγωγικότητα. Επιπλέον, χάρη στη διάταξη των γραμμάτων του είναι πιο εύκολο να το μάθει κανείς. Υπήρξαν πολλές διατάξεις, ωστόσο η γνωστή πλέον διάταξη καθορίστηκε το 1982 από το Αμερικανικό Ινστιτούτο Προτύπων. 

Το Dvorak σχεδιάστηκε ανάμεσα στις δεκαετίες 1920 και 1930, με την διαδικασία να διαρκεί περίπου 12 χρόνια καθώς έγιναν εκτενέστατες έρευνες πάνω στις γλώσσες που χρησιμοποιούν το Ρωμαϊκό αλφάβητο (με βάση τα αγγλικά) και την δομή των χεριών.

![](/images/ dvorak-macbook-pro.jpg){.figure}

Χάρη στη διάταξή του (στην οποία τα πιο συνηθισμένα σύμφωνα βρίσκονται στην δεξιά πλευρά και τα φωνήεντα στην αριστερή) ο χειριστής μπορεί να χρησιμοποιεί εναλλάξ τα χέρια του για να πληκτρολογήσει κάθε λέξη (ένα γράμμα με το αριστερό, ένα με το δεξί), με τις λέξεις που πρέπει να γραφτούν με το ίδιο χέρι να αναγκάζουν τον χρήστη να χρησιμοποιεί διαφορετικά δάχτυλα για κάθε λέξη, καθώς και να επιτρέπει την πληκτρολόγηση λέξεων ξεκινώντας από τα πιο έξω δάχτυλα προς τα μέσα. Η διάταξη αυτή επίσης επιτυγχάνει 70% των πατημάτων πλήκτρων να γίνεται στην κεντρική γραμμή του πληκτρολογίου σε σχέση με το 32% που φτάνει το Qwerty κάνοντας το Dvorak γρηγορότερο, ευκολότερο και (παρότι δεν υπάρχουν έρευνες παρά μόνο παρατηρήσεις χρηστών) μειωμένη πιθανότητα τραυματισμού του καρπού. 
